---
layout: post
title: "เมื่อนักสร้างคอนเทนต์มือใหม่ อยากมีเว็บไซด์เป็นของตัวเอง"
date: 2019-11-15 16:07:00 +0700
author: "Karn"
tags:
  - css
  - html
  - jekyll
  - ruby
categories: dev
thumbnail: '/assets/images/posts/2019/create-website-with-jekyll/thumbnail.png'
image:
  path: '/assets/images/posts/2019/create-website-with-jekyll/thumbnail.png'
  height: 100
  width: 100
---
สำหรับนักสร้างคอนเทนต์ การมีเว็บไซด์เป็นของตัวเองเพื่อใช้ในการเผยแพร่บทความที่ได้เขียนขึ้นนั้นถือเป็นอีกช่องทางหนึ่ง ที่ช่วยเผยแพร่ความรู้ ประสบการณ์ และความคิดสร้างสรรค์ให้แก่ผู้อ่านในโลกอินเตอร์เน็ต นอกเหนือจากการเผยแพร่ผ่านเว็บไซด์อื่นๆ เช่น medium, blogger, reddit เป็นต้น ซึ่งในบทความนี้จะเป็นการแนะนำเครื่องมือที่ชื่อว่า **Jekyll** เพื่อใช้สำหรับสร้างเว็บไซด์ที่รองรับการทำบล็อก

<!--more-->

## ทำไมเลือกใช้ Jekyll
ก่อนที่จะลงลึกถึงการติดตั้ง และใช้งาน **Jekyll** มาดูกันก่อนว่า **Jekyll** นั้นเหมาะสมที่จะมาเป็นเครื่องมือสำหรับนักสร้างคอนเทนต์มืใหม่อย่างเราหรือไม่ โดยลองนึกถึงคุณลักษณะของเว็บไซด์ที่เราอยากได้ว่าเป็นอย่างไรบ้าง

- พัฒนาได้รวดเร็ว (**Fast**)
- ใช้งานได้ง่าย (**Simple**)
- มีปลอดภัย (**Secure**)

เมื่อเห็นคุณลักษณะข้างต้นก็จะพบว่าประเภทของเว็บไซด์ที่ตอบโจทย์ดังกล่าวก็จะเป็น Static Website หรือถ้าเรียกเป็นภาษาไทยก็คือ เว็บไซด์ที่ตอบสนองแบบทางเดียว กล่าวคือไม่มีการติดต่อกับฐานข้อมูล สำหรับเก็บข้อมูลใดๆ นั้นเอง
ถ้าเราลองค้นหาเครื่องมือที่สร้าง Static Website ที่จะมาช่วยเหลือเราในการสร้างเว็บไซด์ ซึ่งจะพบว่ามีเครื่องมือที่ได้รับความนิยมอยู่ด้วยกันหลากหลาย

- [Gatby](https://www.gatsbyjs.org)
- [Hexo](https://hexo.io)
- [Hugo](https://gohugo.io)
- [Jekyll](https://jekyllrb.com)
- [Middleman](http://middlemanapp.com)
- [Spike](https://spike.js.org)


แล้วที่นี้เราจะเลือกใช้เครื่องมือตัวไหนดี ซึ่งในมุมมองแต่ละคนก็จะมีหลักเกณฑ์ในการเลือกที่แตกต่างกัน
- ความชอบในภาษาสำหรับเขียนโปรแกรมที่ใช้ในแต่ละเครื่องมือ
- ความสามารถของแต่ละเครื่องมือ
- รูปแบบ และลักษณะการพัฒนาหน้าเว็บไซด์


> Everything should be made as simple as possible, but not simple.
>
> ~ Albert Einstein

สำหรับบทความนี้ได้เลือกใช้ **Jekyll** เนื่องจากเป็นเครื่องมือที่พัฒนาขึ้นจากภาษา **Ruby** ซึ่งเป็นภาษาที่ผู้เขียนชื่นชอบและสนใจเป็นหลัก ประกอบกันความสามารถในการเขียนบทความที่ง่ายผ่านรูปแบบของการเขียนโดยใช้ Markdown และสุดท้ายคือในการส่วนของการตกแต่งรูปแบบเว็บไซด์ซึ่งสามารถทำได้อย่างง่ายได้

---

## Jekyll คืออะไร
จะอธิบายให้ชัดเจนเกี่ยวกับ **Jekyll** ว่าคืออะไร ก็สามารถจะตอบได้ว่าเป็นเครื่องมือสำหรับพัฒนาเว็บไซด์แบบตอบสนองทางเดียว (Static Website) ที่รองรับการทำบล็อก เหมาะสมกับผู้ใช้งานทั่วไป หรือองค์กรต่างๆ โดยหน้าเว็บของเราจะถูกสร้างขึ้นโดยการแปลงเนื้อหาที่เขียนขึ้นจาก Markdown ไปเป็น HTML นั้นเอง

## ใครบ้างที่ใช้ Jekyll
![Ruby on Rails](/assets/images/posts/2019/create-website-with-jekyll/ruby-on-rails.png){:width="500px"}
*Ruby on Rails*

![HTML Reference](/assets/images/posts/2019/create-website-with-jekyll/html-reference.png){:width="500px"}
*HTML Reference*

สามารถดูเพิ่มเติมได้[ที่นี่](https://jekyllrb.com/showcase/)

## ความต้องการพื้นฐาน
เนื่องจาก **Jekyll** เป็นเครื่องมือที่ทำงานด้วยภาษา **Ruby** ดังนั้นเราต้องติดตั้งโปรแกรมพื้นฐานดังต่อไปนี้ก่อน
- Ruby (v2.5 or later)
- Gems (v3.0 or later)

## เริ่มต้นกันเลย (Quickstart)
- ติดตั้ง Jekyll และ Bunlder
```bash
$ gem install jekyll bunlder
```
- สร้างเว็บไซด์ใหม่ด้วย jekyll
```bash
$ jekyll new mysite
```
- เข้าไปยังเว็บไซด์โฟลเดอร์
``` bash
$ cd mysite
```
- รันเว็บไซด์ของเรา
```bash
$ bundle exec jekyll serve
```
- เข้าไปยังเว็บไซด์ของเราผ่านเว็บบราวเซอร์ที่ **http://localhost:4000**

![Jekyll](/assets/images/posts/2019/create-website-with-jekyll/example-jekyll.png){:width="400px"}
*Jekyll on localhost*

เพียงไม่กี่ขั้นตอนข้างต้น เราก็จะได้เว็บไซด์พร้อมใช้งาน ซึ่งประกอบด้วย
- หน้าหลัก ซึ่งจะแสดงรายการบทความที่ได้ทำการเผยแพร่
- หน้าแสดงบทความ
- หน้าเกี่ยวกับเว็บไซด์
- RSS Feed
- ข้อมูลเกี่ยวกับโซเชียลของผู้พัฒนา

---

## วิธีการติดตั้งเว็บไซด์บน Github Pages
เมื่อได้เว็บไซด์ที่พร้อมจะนำเสนอสู่โลกอินเทอร์เนต สิ่งที่ขาดไม่ได้ถัดมาคือการนำเว็บไซด์ไปติดตั้งบนโฮสสาธารณะที่ผู้คนสามารถเข้ามาชมได้ แต่ถ้าการเช่าโฮส และการจดโดเมนเป็นเรื่องที่ยุ่งยากสำหรับมือใหม่ การเลือกใช้บริการโฮสเว็บไซด์สาธารณะก็ถือเป็นทางเลือกที่ประหยัด และสะดวกรวดเร็ว ใช่แล้วครับในบทความนี้เราได้เลือกใช้บริการของ **Github** ที่เรียกว่า **Github Page**

**Github Pages** เป็นบริการโฮสเว็บไซด์ของ **Github** ผ่านการอัพโหลดเข้าไปยัง Repository ของ **Github** อีกทั้งยังมีโดเมนที่เป็นสาธารณะภายใต้โดเมนของ **Github** อีกด้วย โดยโดเมนที่ได้จะมีซับโดเมนตามชื่อบัญชีผู้ใช้ที่เราได้สมัครไว้กับทาง **Github** ยกตัวอย่างเช่น ถ้าเรามีชื่อบัญชีผู้ใช้เป็น **karn18** เราก็จะมีโดเมนเป็น **karn18.github.io**

- สร้าง repository ดังนี้ **{username}.github.io**
- เข้าไปยังเว็บไซด์โฟลเดอร์
- กำหนดค่าของ git และ push code ขึ้นไปยัง Github ดังนี้

```bash
git init
git add .
git commit -am "Init my static website"
git remote add origin https://github.com/{username}/{username}-github.io.git
git push
```

- เข้าไปยัง **{username}.github.io** ผ่านเว็บเบราเซอร์

เพียงเท่านี้เราก็สามารถเริ่มเขียนบทความที่น่าสนใจ และเผยแผร่สู่โลกอินเทอร์เนตได้แล้ว

*!!!* หมายเหตุ: ให้แทน {username} ด้วยชื่อบัญชีผู้ใช้ที่สมัครไว้กับ Github

## References
- [https://jekyllrb.com](https://jekyllrb.com)
- [https://naturaily.com/blog/why-jekyll-netlify-cms](https://naturaily.com/blog/why-jekyll-netlify-cms)
- [https://blog.webjeda.com/jekyll-guide/](https://blog.webjeda.com/jekyll-guide/)
