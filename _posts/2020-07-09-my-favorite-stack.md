---
layout: post
title: My Favorite Stack
author: Karn
tags:
- html
- javascript
- rails
- ruby
- stimulus
categories: dev
date: 2020-07-09 22:11 +0700
---
สำหรับบทความนี้จะมาลองแชร์ Stack ในการพัฒนาโปรแกรมกัน โดยแต่ละคนก็จะมีความชื่นชอบแตกต่างๆ กันไป ซึ่งก็คงจะผ่านการทดลอง ฝึกฝนจนชำนาญ เพื่อให้การทำงานของเรามีประสิทธิภาพมากที่สุด

> ความชอบแปรเปลี่ยนไปตามช่วงเวลา แต่ในช่วงเวลานี้ก็คงเป็น **Rails**

ทั้งนี้ที่ได้นำมาแชร์นั้นก็เกิดจากได้ฟังประชุมทีมดูความก้าวหน้าของงานน้องๆ ภายในทีม และรู้สึกว่าผลงานที่ได้ออกมาค่อนข้างทำได้ดี และรวดเร็วกว่าที่คาดคะเนไว้ ซึ่งก็อดตื่นเต้นและดีใจไม่ได้

## My Stack

- Ruby on Rails
จากที่ได้เคยใช้ **Backend Framework** มาหลายตัวตลอดระยะเวลาหลายปี ก็ได้มาพบกับ **Rails** ซึ่งคิดว่าในช่วงเวลานี้น่าจะเป็น **Framework** ที่ใช้งานแล้วรู้สึกโอเคมากที่สุด และยังมีอะไรให้ศึกษาต่ออีกเยอะ มีโมดูลที่หลายหลาย อีกทั้งยังรองรับ **Frontend Framework** ในตัว เช่น **React**, **Angular** หรือ **Vuejs** เป็นต้น

- Stimulus
สำหรับ **Frontend Framework** นักพัฒนาส่วนใหญ่คงจะเลือก **Framework** เจ้าใหญ่ในการทำงานเป็นหลัก แต่โดยส่วนตัวแล้วยังรู้สึกการใช้ **Framework** เหล่านั้นมี learning curve ที่ค่อนข้างสูง ถ้าเป็นมือใหม่ การพัฒนา component ขึ้นมาสักชิ้นก็ใช้เวลาไม่ใช่น้อย และยิ่งพัฒนา component ที่มีความซับซ้อนมากขึ้น อาจจะต้องปวดหัวกันเป็นวันๆ เลยทีเดียว

  **Stimulus** เป็นตัวเลือกที่ค่อนข้างชัดเจนไม่ว่าจะเป็นเรื่องของขนาด การศึกษาทำความเข้าใจ และเมื่อค่อยๆ ใช้งานไปเรื่อยๆ ยิ่งรู้สึกว่ามันใช้งานได้ง่ายและพัฒนาโปรแกรมได้อย่างรวดเร็ว

- Webpack
หลังจากที่ **Rails** ได้มีการเปลี่ยนตัว compile assets มาเป็น **Webpack** ก็ทำให้การทำ fingerprint, compress ก็ง่ายขึ้น

- PostgreSQL
ในช่วงแรกๆ ของการพัฒนาโปรแกรมการเชื่อมต่อกับฐานข้อมูลจะเป็นการใช้งาน **MySQL** ทั้งหมด จนได้มารู้จักกับ **PostgreSQL** ก็ตอนเข้าทำงานที่บริษัทปัจจุบัน ก็เลยคุ้นชินกับการใช้เจ้า **PostgreSQL** ไปซะแล้ว ส่วนอันไหนจะดีกว่ากันนั้นก็ไม่แน่ใจ

- Bulma
จริงๆ **CSS Framework** เป็นสิ่งที่ค่อนข้างยากสำหรับตัวผมมากๆ แต่ **Bulma** ก็ถือว่าใช้งานไม่ยากมากนัก แก้ไขและต่อยอดได้รวดเร็ว และในกรณีที่ต้องเขียน **CSS Class** เพิ่มเติม เราก็จะใช้ **BEM** เป็นหลักการในการพัฒนา **CSS** เพิ่มเติม